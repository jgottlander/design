---
Title: Analys av designprinciper för valda webbsidor
Description: This is my analysis page.
---

# Analys av diverse webbsidors designprinciper

## Urval

Jag började med att söka efter de största bloggarna just nu och valde först [WIRED](https://www.wired.com). Sedan tänkte jag på en personlig blogg och valde Bill Gates blogg [GatesNotes](https://www.gatesnotes.com), för att se hur en person inom teknikbranchen har sin sida. Därefter valde jag en svensk blogg och [Pernilla Wahlgrens](https://pernillawahlgren.se) var bland det första jag tänkte på.

## Bakgrund

Jag valde att utgå från ett inlägg gjort på Canva, [Design elements and principles](https://www.canva.com/learn/design-elements-principles/), som också refereras till i kursmomentet.

## Analys

### WIRED

Tidsskriften lanserades redan 1993 och skriver om olika aspekter av IT, inom t.ex. kultur, ekonomi och politik, men även om arkitektur, popkultur och forskning.
Sidan är uppbyggt med grids och innehållet är tidningens alla artiklar, som täcker olika stora delar av sidan. Den är ganska minimalistisk och förutom färgbilderna till artiklarna så är allting svartvitt.

Jag kommer ihåg att jag köpte WIRED någon gång i slutet av 90-talet när jag blev intresserad av datorer, och det känns som att de fortfarande håller i sin grunddesign och känsla sedan dess. Deras logo är fortfarande samma och de kategoriserar fortfarande artiklarna med svartvita etiketter, som jag vill minnas även fanns då. Det verkar som att de vill hålla i sin 90-känsla nu 30 år senare.

Det första jag lägger märke till, förutom rutnätet, är att de använder mycket kontrastelement mellan svart och vitt, vilket är grundläggande för hela deras sida. Logotypen och etiketterna är två jag nämnde tidigare.
Artiklarnas bilder har olika storlekar som betonar och hjälper en att fokusera på de viktigaste artiklarna. Bilderna är, som sagt tidigare, de enda elementen som är i färg på sidan, resten är svartvitt, vilket betonar artiklarna och gör att de sticker ut.

Grundprinciperna är detsamma för huvudsidan och undersidorna, men undersidorna är inte lika fyllda med artiklar och bilder, och det är
färre men större bilder på undersidorna.

### GatesNotes

GatesNotes är Bill Gates personliga blogg där han skriver om det han sysslar med nu för tiden, nämligen filantropi. Han skriver om personer han mött, böcker han läst och saker han lärt sig.
Sidan har liknande designelement som WIRED:s sida. Svartvit kontrast, med bilder i olika storlekar som visar och betonar blogginläggen. Ett rutnät som visar alla blogginlägg, även med olika kategorier.

Sidan lyfter upp hans inlägg på ett överskådligt och snyggt sätt. Med en modern och minimalistisk design får han sagt det han vill säga till sina läsare.

Sidan består av ett rutnät som visar inläggen i olika storlekar för att betona dem olika. Det finns också en tydlig hierarki på sidan där de senaste inläggen finns överst och under finns olika kategorier. Balans finns också som väger upp höger- och vänstersidan med olika artiklar. Som kontrast används svart bakgrund när inlägget är en video, där textartiklar har vit bakgrund. Ett enkelt knep att indikera att vad som är en video.

Undersidorna är använder samma designutseende som framsidan. Samma storleksskillnader på bilderna och samma balans.

### Pernilla Wahlgren

Denna sida agerar som en paraplysida för alla hennes olika projekt; dels hennes personliga blogg, men också andra bloggar hon driver med andra personer, samt länkar till hennes föreställning "Pernilla Wahlgrne har hybris", programmet "Wahlgrens värld", m.m.
Det första man möter är en stor helskärmsbild där Pernilla sitter på en trappa i vad som verkar vara ett Medelhavsland. Huvudmenyn hamnar lite i skuggan av den stora bilden, så jag misstänker att tanken är att rikta fokus på henne själv än det hon egentligen gör. Generellt som känns designen som vit och "fluffig" med många smileys i inläggen. Framsidan har också ett fastnålat inlägg som berättar att bloggen inte är aktiv längre och har flyttat till instagram.

Eftersom det är en paraplysida så finns inte jättemycket innehåll förutom huvudmenyn, välkomstbilden, ett inlägg, samt lite länkar till andra bloggar. Det finns en tydlig hierarki på ingångssidan, med meny och bild på som täcker hela skärmen. Det finns också en blinkande pil som indikerar att sidan fortsätter nedåt, vilket ger rörelse och en tydlig riktning i läsningen. För pilen används ett i-element med klasserna "material-icon" och "blink" vilket borde tyda på att som används är skapad av Google.

Det finns inte så många undersidor, då många av länkarna i huvudmenyn leder till helt andra sidor. Men de som finns har samma designstil som framsidan, samma färger och typsnitt är det mest tydliga.

## Analys

Det som slår mig är att väldigt många designprinciper hittas på många av sidorna, på ett eller annat sätt. När man väl börjar leta så kan man tolka många designer som principer. Texter ger t.ex. typografi, kontrast, färger, skala och hiearki (rubriker, brödtext), de är dessutom uppbyggda av linjer.

WIRED och GatesNotes kändes som att de hade lagt ned mer tid på att skapa en enhetlig design till sina sidor, vilket ger ett proffsigare intryck. Medan Pernilla Wahlgrens inte hade lika många designelement som skulle kunna tolkas som en enhetlig stil, men det ger också en känsla i sig.

## Analys av egen sida

Designmässigt är sidan väldigt avskalad och minimalistisk, det finns en logotyp, en meny, rubrik samt lite text, och en fotsida. Det finns färger men väldigt begränsad palett. Balans får man väl säga att den har, även om innehållet inte är så omfattande.

Syftet med sidan är att visa kunskaper inom webbdesign och programmering, vilket man nog kan påstå att den gör. Designen känns inte så genomarbetad då det finns småskavanker lite var stans med t.ex. marginalerna i rubriken. Färgen och typsnittet kan ni förfinas så den känns med gedigen.

Sidan använder kontraster, färger och hiearki. Under Teknologier används repetition för att visa all olika tekniker. Designen är väldigt enkel och minimalistisk men det finns massor av utrymme för förbättring och ett mer genomarbetat tema.

### Förbättringar

- En genomgång av typnittet/-n och välja nya eller justera existerande.
- Fixa marginaler och padding så att kompositionen ser bättre och snyggare ut.
- Justera färger för ett snyggare tema.

## Referenser

dbwebb (u.å). *Design*.<br>
[https://dbwebb.se/guide/design-med-html5-och-css3/design](https://dbwebb.se/guide/design-med-html5-och-css3/design)

Stribley, M., *Design elements and principles*, Canva.<br>
[https://www.canva.com/learn/design-elements-principles/](https://www.canva.com/learn/design-elements-principles/)

## Övrigt

Josef Gottlander har skrivit denna rapport.